Puolus­tus­mi­nis­teri Jussi Niinistön (ps.) esitys sodan ajan joukkojen määrän nostamisesta otetaan vakavasti ainakin päämi­nis­te­ri­puolue keskustan edus­kun­ta­ryh­mässä. Puolueen johtavat turval­li­suus­po­li­tiikan tuntijat ja muotoilijat, ulko­a­si­ain­va­li­o­kunnan puheenjohtaja, presi­dent­tieh­dokas Matti Vanhanen ja selontekojen valmistelua vetävän parla­men­taa­risen seuran­ta­ryhmän puheenjohtaja Seppo Kääriäinen sanovat, että ehdotus täytyy käydä perus­teel­li­sesti läpi puolus­tus­se­lon­teon valmistelun ja käsittelyn yhteydessä. NIINISTÖ totesi tiistai-iltana Paasikivi-seuran UKK-luennossa, että nykyisessä tilanteessa joudumme vakavasti harkitsemaan sodan ajan vahvuuden osittaista palauttamista. Ministerin mukaan ulko­po­li­tiikan ja diplomatian tueksi tarvitaan turval­li­suu­sym­pä­ris­töön suhteutettua itsenäistä ja uskottavaa puolus­tus­kykyä. Niinistö pitää virheenä, että viime vaalikauden sääs­tö­huu­massa sodan ajan vahvuus pudotettiin kerta­ry­säyk­sellä 350 000:sta 230 000:een. VANHANEN sanoo, että ministerin esitystä pitää tarkastella ennak­ko­luu­lot­to­masti. Entinen pääministeri arvioi, että jonkinlaista valmistelua on menossa, koska ministeri julkisti asian. Vanhasen mukaan valmistelussa pitää selvittää, millaisista lisäjoukoista olisi kysymys, mitä kalustoa tarvittaisiin ja mitä kaikki maksaisi. JOS JA KUN asia tulee tavalla tai toisella puolus­tus­se­lon­te­koon, maan hallitus ja tasavallan presidentin johtama ulko- ja turval­li­suus­po­liit­tinen valiokunta (tp-utva) joutuvat ottamaan asiaan kantaa. Eduskunnan ulko­a­si­ain­va­li­o­kunta on aloittanut hallituksen ennen kesää eduskunnalle antaman ulko- ja turval­li­suus­po­liit­tisen selonteon käsittelyn. Sotilaiden näkökulmasta puolus­tu­sa­si­oita katsovan puolus­tus­po­liit­tisen selonteon valmistelu on juuri alkanut. Tavoitteena on, että eduskunta saisi sen eteensä vielä tämän vuoden puolella. Sen käsittelyssä, ilmeisesti kevätkaudella, eduskunta puntaroi myös sodan ajan joukkojen määrää. Puolus­tus­va­li­o­kuntaa johtaa kokoomuksen konka­rie­dus­taja Ilkka Kanerva.