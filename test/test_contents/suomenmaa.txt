Suomenmaa
http://www.suomenmaa.fi/?app=NeoDirect&com=6/3/158528/89d1e24e14
200
Työllisyys
2016-09-28 13:49:00
2016-09-27 17:08:00
STT-OLLI KUIVANIEMI
Orpo ansi­o­si­don­naisen muutoksista: Mallin vaikutukset pitää voida todentaa
Työl­li­syys­toimia valmistelleen työryhmän pitäisi saada valmista tällä viikolla
Työl­li­syys­toi­missa pitäisi saada ratkaisuja aikaan aivan lähipäivinä. Valti­o­va­rain­mi­nis­teri Petteri Orpo (kok.) toivoo löytyvän yksi­mie­li­syyttä, jotta tavoitteen mukaiset ratkaisut työl­li­syys­toi­mista saadaan tehtyä. Kolmi­kan­taisen asiaa valmistelevan työryhmän pitäisi saada valmista kuun loppuun mennessä eli vielä tällä viikolla. – Mielestäni sitä työtä on tehty Hetemäen työryhmässä hyvässä hengessä, ratkai­su­ha­kui­sesti.  On ihan selvää, että se ei ole yksin­ker­taista, Orpo sanoi politiikan toimittajien lounas­ti­lai­suu­dessa. Tavoitteena on, että uudet toimet parantaisivat työllisyyttä 10 000 ihmisellä. Työt­tö­myys­turva on paketissa aivan keskeinen asia, sillä ansi­o­si­don­naisen työt­tö­myys­turvan uudis­ta­mi­sella tavoitellaan työllisyyden parantamista 8 000 henkilöllä. – Se malli, mikä siitä syntyy, pitää olla VM:n kansan­ta­lou­so­saston toden­net­ta­vissa, että se saavuttaa tällaiset vaikutukset, Orpo sanoi. Hän ei tiistaina halunnut ruveta arvioimaan erilaisia malleja, mistä tämä voisi syntyä. Yhtenä keinona esillä on ollut ansioturvan porrastamista niin, että työt­tö­myys­turvan taso heikkenisi työttömyyden kestäessä. SAK ja STTK suhtautuivat jo neuvot­te­luihin lähdettäessä hyvin kriittisesti uusiin heikennyksiin, kun turvan kesto on jo lyhenemässä sadalla päivällä vuoden­vaih­teessa. Syyskuun alussa SAK:n puheenjohtaja Jarkko Eloranta totesi, että ansi­o­si­don­naisen työt­tö­myys­turvan porrastus ei toimi tällaisessa työllisyys- ja talous­ti­lan­teessa. Viimeksi tiistaina STTK:n puheenjohtaja Antti Palola sanoi sanomalehti Karjalaiselle, että hallituksen työl­li­syys­pa­ke­tissa kaavailtu ansi­o­päi­vä­rahan tasoporrastus ei mene läpi kolmi­kan­tai­sessa työryhmässä. Orpo totesi tiistaina, että työl­li­syys­toi­mien ympärillä käytetään ”normaalia työmark­ki­na­kieltä”. – Minulle ratkaisee sitten se, mitä kuun vaihteessa on valmista, Orpo sanoi. Työryhmän työn edistyminen on tällä hetkellä hallituksella päivit­täi­sessä seurannassa. Hallitus arvioi tuloksia työryhmän saatua työnsä päätökseen.
http://www.suomenmaa.fi//image-3.494332.8ee3bfbe42