Kymen sanomat
http://www.kymensanomat.fi/Online/2016/09/14/Carean%20yhtym%C3%A4kokous%20hyv%C3%A4ksyi%20keskussairaalan%20remontin%20ja%20laajennuksen%20%E2%80%94%20kouvolalaiset%20vastustivat/2016521265354/4
200
Uutiset
Lähellä
2016-09-14 11:36:00
2016-09-14 11:08:00
Satumiia Masalin,Kimmo Puhakka
Carean yhtymäkokous hyväksyi keskussairaalan remontin ja laajennuksen — kouvolalaiset vastustivat

Kymenlaakson sairaanhoito- ja sosiaalipalvelujen kuntayhtymän Carean yhtymäkokous on hyväksynyt Kymenlaakson keskussairaalan peruskorjaus- ja laajennusinvestoinnin. Suunnitelman arvo on noin 140 miljoonaa euroa. Päätös syntyi äänestyksen jälkeen äänin 89-86. Kaikki yhtymäkokouksen kouvolalaiset edustajat vastustivat investointia. Kouvolalaiset olivat saaneet vastaesityksen kaupungin johdolta. Vastaesityksessä todettiin, ettei keskussairaalan investointia tule tässä vaiheessa hyväksyä, eikä Kouvoala ole esittänyt investointien yhdistämistä. Kouvolan Ratamo-hankkeen yhdistämistä Carean investointiin erikoissairaanhoidon osalta ei pidetty esityksessä tarkoituksenmukaisena, koska Ratamon valmistelu perustuu perustason erikoissairaanhoidon, perusterveydenhuollon ja sosiaalipalvelujen integraatioon. Kouvolan kaupunki ei ollut vastaesityksen takana eikä esitystä ollut käsitelty virallisesti kaupungin toimielimissä. Täydennetty vastaesityksen sisällöllä kello 11.36.
https://kuvat.kaakonviestinta.fi/9aGWYR-gBHA3le5VlcWdQ0wBPhg%3D/855x556/smart/01/65/01651926b2bcb563d7ded8e475d4baeb
Kymenlaakson keskussairaalaa Kotkassa remontoidaan ja laajennetaan noin 140 miljoonalla.