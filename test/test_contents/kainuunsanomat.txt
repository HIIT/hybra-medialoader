Onnettomuustutkintakeskus on päättänyt aloittaa tutkinnan Raahessa sattuneesta kahden lapsen hengen vaatineesta tulipalosta. Tutkinta voi kestää useita kuukausia, arvioi keskuksen viestintäpäällikkö Sakari Lauriala. Päätöksessä ottaa palo keskuksen tutkintaan painoi se, että uhrit olivat lapsia, kertoo Lauriala. Tutkinnan tavoitteena on selvittää perusteellisesti palon syy ja kulku sekä arvioida sitä, miten vastaavat onnettomuudet voitaisiin tulevaisuudessa välttää.