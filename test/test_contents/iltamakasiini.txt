http://www.iltamakasiini.fi/artikkeli/436377-tulli-paljasti-500-kiloa-nuuskaa-tuotiin-laittomasti-suomeen
200
Kotimaa
Alkoholi ja päihteet
Kaupunki
Rikos oikeus ja poliisi
Terveydenhuolto
2016-09-21 15:35:00
Riikka Jokinen
Tulli paljasti: 500 kiloa nuuskaa tuotiin laittomasti Suomeen

Tulli on paljastanut laajan nuuskan salakuljetuksen ja laittoman myynnin. Suomeen epäillään tuodun tämän vuoden aikana yhteensä noin 500 kiloa nuuskaa. Laittomasti maahantuodun nuuskan vältettyjen verojen määrä on noin 188 000 euroa. Tulli takavarikoi esitutkinnan yhteydessä Lapin läänin alueella kahdella eri kerralla yhteensä 17 760 nuuskapurkkia, jotka sisälsivät nuuskaa 226 kiloa. Epäiltyjen hallusta takavarikoitiin myös suuri määrä nuuskan myynnistä saatua käteistä rahaa. Takavarikoitujen nuuskaerien lisäksi tutkinnassa on selvitetty toisen epäillyn neljää aikaisempaa nuuskan salakuljetusta, joissa nuuskaa on levitetty eteenpäin yhteensä noin 280 kiloa. Tullin tutkinnan aikana on ollut pidätettyinä kaksi rikoksesta epäiltyä henkilöä. Nuuskan salakuljetuksiin osallistuneita epäillään törkeästä veropetoksesta ja salakuljetuksesta. Tapaus on siirtymässä syyteharkintaan. Viime elokuussa voimaan tulleen tupakkalain mukaan yksityishenkilö saa tuoda henkilökohtaiseen käyttöön enintään kilon savuttomia tupakkatuotteita, kuten nuuskaa, vuorokaudessa.
http://www.iltamakasiini.fi/sites/default/files/styles/article/public/nuuska_0_0.jpg?itok=P3mC5zdp
KUVA Arkistokuva