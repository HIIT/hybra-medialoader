Oxford English Dictionary lisäsi tällä viikolla yli 500 sanaa sanakirjaansa, kertoo The Washington Post. Virallisiksi englanninkielen sanoiksi tai ilmaisuiksi pääsivät muun muassa clickbait, YOLO, resting bitch face ja yogalates. - Me ajattelemme asiaa pitkällä tähtäimellä, selittää Katherine Martin Oxford University Pressiltä lähteelle: - Jos jostakin nykyajan slangisanasta on tullut niin käytetty, että voit kuvitella jonkun törmäävän siihen 50 vuoden päästä ja ihmettelevän, että mitä tämä tarkoittaa, me haluamme dokumentoida sen. Martin painottaa internetin vaikutusta uusien sanojen synnyssä: - On mielenkiintoista, miten ajattelemme edelleen, että nettikieli on eri asia kuin englanninkieli, vaikka useimmat meistä viettävät 90 prosenttia ajastamme internetin kautta kommunikoiden.  YOLO on lyhenne sanoista "You Only Live Once", eli elät vain kerran. Resting bitch face puolestaan on tahaton, tympääntynyt ilme, jonka ovat tehneet kuuluisaksi muun muassa Kristen Stewart ja Kanye West. Clickbait tarkoittaa nettisisältöä, jonka tarkoitus on houkutella ihmiset klikkaamaan linkkiä esimerkiksi provoisoivan otsikon avulla. Yogalates on liikuntalaji, joka yhdistää joogaa ja pilatesta.