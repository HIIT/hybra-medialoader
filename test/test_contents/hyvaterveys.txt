Hyvä terveys
http://www.hyvaterveys.fi/artikkeli/terveys/kauhea-kutina-mika-ihmeen-nokkosrokko
200
Terveys
2016-10-01 08:53:00
Vuokko Sipponen
Kauhea kutina! Mikä ihmeen nokkosrokko?
Nokkosrokko eli urtikaria ei ole lastentauti vaan sen voi saada kuka tahansa - ja ihan yllättäen.
Joka viides suomalainen on ainakin kerran elämässään saanut nokkosihottuman eli urtikarian. Iholle nousevilla pienillä punaisilla näpyillä ei ole mitään tekemistä nokkosen kanssa, paitsi että ne kutisevat kuin nokkospuskassa istuneella. Nokkosihottuma voi tulla kenelle tahansa ja melkein mistä tahansa. Näppylöinti kertoo herkistymisestä jollekin aineelle luonossa, kosmetiikasa, ruoassa, vaatteesssa... Yleensä paukamat nousevat ja laskevat paikkaa vaihtaen. Jos ne pysyvät samassa paikassa yli vuorokauden, kyse ei todennäköisesti ole nokkosihottumasta.Joka toisella on nokkospaukamien lisäksi myös turvotusta, ns. angioödeemaa esimerkiksi huulissa, kielessä, silmäluomessa, kädessä tai jalassa. Vaikka urtikaria vaikuttaa allergiselta reaktiolta, se on vain harvoin sitä. Yleensä syy ei selviä ja oireet helpottuvat joko itsestään tai antihistamiinitabletilla. Nokkosihottuma voi myös kroonistua, ja silloin tarvitaan muitakin lääkkeitä. Kiire hoitoon, jos tulee vaarallinen yleisreaktio Joskus harvoin nokkosihottuma voi myös varoittaa hengenvaarallisesta anafylaksiasta. Se on  äkillinen yliherkkyysreaktio, joka alkaa tavallisesti kämmenpohjien, hiuspohjan ja huulien voimakkaalla kihelmöinnillä ja kutinalla. Kihelmöinti ja kutina leviävät muutamassa minuutissa ympäri kehon. Ihoon nousee nokkospaukamia, joita on tavallisesti ympäri kehon. Huulissa ja silmäluomissa, usein muuallakin, on selvää turvotusta. Kurkkua kuristaa, ääni käheytyy ja henki saattaa vinkua. Vatsaa kouristaa, ja potilas saattaa oksentaa tai ripuloida. Pulssi on kiihtynyt ja iho on punakka. Vaikeimmissa tapauksissa verenpaine laskee ja sydämeen tulee rytmihäiriöitä. Potilas on hengenvaarassa ja lääkäriin on kiire. Iholiiton sähköisen Urtikaria-oppaan voi ladata tästä.
https://static-sls.smf.aws.sanomacloud.net/hyvaterveys.fi/s3fs-public/styles/medium_main_image/public/main_media/mika_ihmeen_nokkosrokko.jpg?itok=B_Wb4t7G
Kuva Shutterstock