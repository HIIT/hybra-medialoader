http://www.helsinginuutiset.fi/artikkeli/433833-arvio-15-000-ihmista-saa-tana-vuonna-tyopaikan-kunnasta-tarvetta-etenkin
200
Puheenaihe
2016-09-14 14:48:00
Kiira Koskela
Arvio: 15 000 ihmistä saa tänä vuonna työpaikan kunnasta – tarvetta etenkin opettajille ja terveysalan ammattilaisille

Kunnat tarvitsevat aiempaa enemmän ylemmän korkeakouluasteen käyneitä sosiaali- ja terveysalan ammattilaisia, selviää kyselystä. Kaikkiaan kunta-alan työnantajat arvioivat palkkaavansa 15 000 uutta työntekijää tämän vuoden aikana. KT Kuntatyönantajat selvittivät kuntien osaamis- ja työvoimatarvetta tiedustelulla helmi–maaliskuussa. Eniten kunnat palkkaavat tänä vuonna terveysalan, kasvatus- ja opetusalan ja sosiaalialan työntekijöitä. Tarve johtuu pitkälti eläköitymisistä ja pysyy lähivuodet samanlaisena, kunnissa arvioidaan. Vastaajat arvioivat myös vuokratyöntekijöiden ja ostopalveluiden käytön kasvavan. Kaikkiaan kuntien ja kuntayhtymien henkilöstömäärän arvioidaan kuitenkin laskevan. Tiedusteluun vastasi 116 kuntaa ja 55 kuntayhtymää. Niiden palveluksessa on kaksi kolmasosaa kunta-alan henkilöstöstä.
http://www.helsinginuutiset.fi/sites/default/files/styles/article/public/neo/files/1120159.jpg?itok=R8mq-6Dw
Kuvituskuva.