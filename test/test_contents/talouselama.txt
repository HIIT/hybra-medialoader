Peliyhtiö Rovion entinen johtaja ja "Mighty Eaglena" tunnettu Peter Vesterbacka siirtyy töihin opetuspelistudio Lightneeriin, yhtiö kertoi keskiviikkona. Vesterbackan tehtäväksi tulee yhtiön uusi evankelista ja sanan levittäjä. Hän on toiminut tähän asti yhtiön hallituksen jäsenenä ja sijoittajana. Yhtiön toimitusjohtaja ja toinen perustaja on Lauri Järvilehto. Lightneer on saanut myös toteutettua 2,8 miljoonan euron suuruisen rahoituskierroksen. Yhteensä yhtiö on kerännyt rahoitusta 3,5 miljoonaa euroa. Yhtiön ensimmäinen peli Big Bang Legends on roolipeli, joka auttaa oppimaan alkuaineita.