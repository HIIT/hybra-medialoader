http://yle.fi/uutiset/tv-uutisten_politiikantoimittaja_timo_kuparinen_kuollut/9167149
200
Kotimaa
2016-09-14 21:52:00
2016-09-14 15:56:00
Satu-Lotta Peltola
Tv-uutisten politiikantoimittaja Timo Kuparinen kuollut
Timo Kuparisen erityisalana olivat työmarkkinat.
Yle Uutisten pitkäaikainen politiikantoimittaja Timo Kuparinen on kuollut. Hän oli 70-vuotias. Kuparisen erityisalana oli työmarkkinapolitiikka. Ylen politiikan toimituksen entisen esimiehen Tarmo Ropposen mukaan Kuparisen työn laatua leimasi se, että hän nautti sekä työnantajien että työntekijäpuolen varauksetonta luottamusta. Suuri yleisö muistaa Kuparisen erityisesti vaali-iltojen tulosten raportoijana ja analysoijana. Timo Kuparinen aloitti toimittajanuransa radiossa 1970-luvulla. Hänestä tuli tv-uutisten politiikantoimittaja vuonna 1988. Kuparinen jäi työkyvyttömyyseläkkeelle 2000-luvun alkupuolella. Timo Kuparinen nähtiin myös Ylen vaali-iltojen tulosstudioista, joissa hän oli mukana seuraamassa äänisaaliiden kertymistä.
http://images.cdn.yle.fi/image/upload//w_1199,h_1542,q_70/13-3-9163512.png
http://images.cdn.yle.fi/image/upload//w_1200,h_800,q_70/13-3-9167144.jpg
Yleisradion toimittaja Timo Kuparinen, kuva otettu 6. helmikuuta 2000. Seppo Sarkkinen / Yle
Tarmo Ropponen ja Timo Kuparinen (oik.) tulosstudiossa 6. helmikuuta 2000. Yle