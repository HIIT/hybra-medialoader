http://www.iltalehti.fi/ulkomaat/2016101322454951_ul.shtml
200
Uutiset
Ulkomaat
2016-10-13 10:15:00
PEKKA NUMMINEN
"Hakkasimme heitä ja he vain nauroivat" - tällainen on jihadistien Captagon huume
Jihadistien sotahurmokselle on kemiallinen selitys.
Isisin asemiehet ovat silminnäkijöiden mukaan käyttäytyneet hyökkäysten aikana kuin robotit ja taistelleet kuin hurmoksessa. Jihadistien sotahurmokselle on löytyy kemiallinen selitys: Captagon. Se antaa yli-inhimillisen tunteen, se vie pelon, nälän ja uupumuksen. Captagon on alunperin Saksassa vuonna 1961 kehitetty lääke, viralliselta nimeltään fenetyliini. Se on cocktail, johon on nykyversiossa yleensä sekoitettu kofeiinia, metamfetamiinia ja ekstaasia. Captagonia käytettiin varsinkin pyöräilyssä doping-aineena 1960- ja 1970-luvuilla. Aine antaa voimia ja rohkeutta Captagonia tuotettiin vuoteen 2011 asti pääasiassa Libanonissa, mutta nyt sen valmistus on siirtynyt suurelta osin Syyriaan. CNN:n haastatteleman entisen Isisin riveissä taistelleen miehen mukaan heille annettiin huumeita. - Niiden avulla voi taistella välittämättä siitä, elääkö vai kuoleeko, kertoi mies. Reutersille puhunut kuulustelija kertoi, että Captagonia ottaneet pidätetyt taistelijat eivät tunteneet edes kipua. - Hakkasimme heitä kovakouraisesti ja he vain nauroivat. Jätimme heidät rauhaan 48 tunniksi, jotta Captagonin vaikutus lakkaisi ja sen jälkeen kuulustelu oli huomattavasti helpompaa. Jihadisteja vastaan taistelevat joukot ovat löytäneet valtavia määriä Captagonia Isisin hallusta. Pelkästään yhden iskun jälkeen lääkettä löytyi kaksi tonnia, 11 miljoonaa yksittäistä pilleriä. On hyvin mahdollista, että Captagonia käyttävät Isisin lisäksi konfliktin muutkin osapuolet. Sotiminen huumeiden voimalla ei ole mitenkään uusi ilmiö. Esimerkiksi suomalaiset kaukopartiomiehet käyttivät saksalaisilta saatua pervitiiniä, joka toi voimia hankalissa olosuhteissa jopa useaksi päiväksi.
http://static.iltalehti.fi/ulkomaat/captagon_131016_PN_503_ul.jpg
http://static.iltalehti.fi/ulkomaat/captagon_etu_131016_PN_503_ul.jpg
Myös Isisin julmuudet voivat selittyä huumeilla. Captagon voi viedä myös omantunnon tuskat, huumetta ottaneelle tulee tunne, kuin omistaisi koko maailman. (EPA)
Libanonissa takavarikoituja Captagon-pillereitä. Nyt valmistus on siirtynyt pääasiassa Syyriaan. (EPA)