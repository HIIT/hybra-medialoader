Ilkka
http://www.ilkka.fi/uutiset/talous/apteekkariliitto-kilpailu-laskenut-yli-1-500-l%C3%A4%C3%A4kkeen-hintaa-1.2198244
200
Uutiset
Talous
2017-01-16 10:03:00

Apteekkariliitto: Kilpailu laskenut yli 1  500 lääkkeen hintaa
Yli 1  500 lääkkeen hinta on laskenut joulukuusta, kerrotaan Suomen Apteekkariliitosta. Osa lääkkeistä halpeni vuodenvaihteessa ja osa sunnuntaina.
Liiton mukaan pääasiallinen syy hintojen laskuun on reseptilääkkeiden hintakilpailu ja sen lisääminen. Hintakilpailu on yksi keino hallitusohjelmassa päätetyn 150 miljoonan euron lääkekorvaussäästön tavoittelussa. Liitosta arvioidaan, että hintojen lasku koskee jopa kuudesosaa koko lääkevalikoimasta. Suomessa on kaupan noin 9  300 erilaista lääkepakkausta. Vaikka lääkekorvauksia on viime vuosina heikennetty, suomalaiset maksavat reseptilääkkeistään Tilastokeskuksen  mukaan noin 13 prosenttia vähemmän kuin kymmenen vuotta sitten. Itsehoitolääkkeiden hinnat ovat sen sijaan pysyneet kymmenen vuoden aikana ennallaan, liitosta kerrotaan. STT
http://www.ilkka.fi/polopoly_fs/1.1961429.1484553822!/image/image.jpg_gen/derivatives/landscape_498/image.jpg
Suomessa on kaupan noin 9 300 erilaista lääkepakkausta. LEHTIKUVA / Jarno Mela 