Ilkka
https://www.ilkka.fi/uutiset/talous/kauhajokelainen-serres-osti-puolet-oululaisesta-firmasta-1.2211765
200
Talous
2017-02-07 21:53:00
2017-02-07 21:53:00

Kauhajokelainen Serres osti puolet oululaisesta firmasta

Kauhajokelainen Serres Group on ostanut 56 prosentin osuuden oululaisen Innokas Medicalin osakekannasta, kertoo Kauppalehti. Lehden mukaan hankinta sisältää Serresin tekemän neljän miljoonan euron pääomasijoituksen Innokas Medicaliin. Serres Groupin toimitusjohtaja Mika Hagberg ei halua kertoa kaupan hintaa. – Sen julkistamisen aika tullee, kun nostamme omistuksen Innokas Medicalissa sataan prosenttiin kolmen–neljän vuoden tähtäimellä, Hagberg kommentoi. Serres valmistaa sairaaloiden leikkaussaleissa ja tehohoidossa käytettäviä imujärjestelmiä. Innokas Medical puolestaan myy Kauppalehden mukaan lääketieteen tekniikan sopimussuunnittelu- ja valmistuspalveluita yhtiöille, kuten GE Healthcare, Orion Diagnostica ja Philips Healthcare. Innokas Medicalin on tarkoitus hyödyntää Serresin jakeluverkostoa, joka on levittäytynyt 40 maahan.
http://www.ilkka.fi/image/policy:1.2211763:1486497204/7F068AC212DD7CF89807B1B2E5408404.jpg?f=3x2&w=1500&$p$f$w=e1c0eef
Toimitusjohtaja Mika Hagberg. Kuva: Harri Toivola