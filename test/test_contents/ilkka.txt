http://www.ilkka.fi/uutiset/kotimaa/timo-harakka-pj-kilpailusta-en-koe-antti-rinnett%C3%A4-vastustajaksi-1.2180703
200
Uutiset
Kotimaa
2016-12-15 13:12:00

Timo Harakka pj-kilpailusta: En koe Antti Rinnettä vastustajaksi
SDP:n puheenjohtajaehdokkaaksi lähtevä kansanedustaja Timo Harakka sanoo, ettei koe vastustajakseen puolueen nykyistä puheenjohtajaa Antti Rinnettä.
Harakka sanoo haastavansa pääministeri Juha Sipilän (kesk.) ja valtiovarainministeri Petteri Orpon (kok.) politiikan. Harakan mielestä paitsi puolueen myös Suomen linja pitää kirkastaa. Harakka tähyili puheessaan jo seuraaviin eduskuntavaaleihin. –  SDP:n on oltava tulevaisuuspuolue, joka vakuuttaa suomalaiset keväällä 2019, että meidän johdollamme Suomi astuu turvallisesti 2020-luvulle. Tukea puoleen paikallistasolta Harakka kertoo saaneensa tukea puolueen paikallisyhdistyksiltä ja ruohonjuuritasolta. –  Yhdistykset Nokialla, Hämeenkoskella, Keravan Saviolla ja Helsingissä kai kolminkin kappalein ovat nimenneet minut ehdokkaakseen ennen kuin olen itse ilmoittautunut, Harakka sanoo. Hän lisää, että viimeistään piirijohtajien julkinen tuki sai hänet ymmärtämään, että SDP tarvitsee puheenjohtajavaalit. Rinne: Hienoa kilpailla puheenjohtajuudesta ystävän kanssa SDP:n puheenjohtajuudesta on hienoa kilpailla varsinkin ystävän kanssa, Rinne kommentoi Facebookissa. Rinteen mielestä puheenjohtajakamppailu on hyvä tapa mitata SDP:n nykylinjan kestävyys suoraan puoluekokoukselta. –  Uskon, että puoluekokouksen alla käytävä keskustelu vahvistaa SDP:n asemaa Suomen suurimpana puolueena ja todellisena vaihtoehtona Sipilän hallituksen politiikalle, Rinne sanoo päivityksessään. Rinteen mukaan jokainen puolueen johtotehtäviin hakeutuva haluaa viedä liikettä eteenpäin. Hän uskoo puheenjohtajakilvoittelun vahvistavan SDP:n kuvaa uudistus- ja tulevaisuusliikkeenä mutta silti turvallisena. –  Puoluekokousedustajien tehtävänä on valita vaihtoehdoista se, joka uskottavimmin edistää näitä tavoitteita. STT
http://www.ilkka.fi/polopoly_fs/1.2180702.1481800380!/image/image.jpg_gen/derivatives/landscape_498/image.jpg
Harakka on SDP:n ensimmäisen kauden kansanedustaja Uudeltamaalta. LEHTIKUVA / RONI REKOMAA