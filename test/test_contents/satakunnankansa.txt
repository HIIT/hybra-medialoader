Satakunnan käräjäoikeus on tuominnut kymmenistä netissä tehdyistä rikoksista epäillyn porilaisen Paul Roger Branderin (s. 1986) vuoden ja kahdeksan kuukauden ehdottomaan vankeusrangaistukseen. Käräjäoikeuden mukaan Brander syyllistyi 80 rikokseen, jotka olivat lähinnä petoksia ja indentiteettivarkauksia. Käräjäoikeus käytti tuomiossa tuntuvaa koventamisperustetta tuomitun aiemman pitkän rikoshistorian takia. Brander on tuomittu kymmenen viime vuoden aikana useita kertoja kymmenistä samantyylisistä petoksista vankeusrangaistukseen. Aina vapauduttuaan hän on jatkanut samanlaista rikollista toimintaa. Brander vangittiin pikavauhtia viime kesäkuussa, kun petosvyyhti kasvoi kasvamistaan. Poliisi on aiemmin kertonut, että ainoa keino keskeyttää nykyään 30-vuotiaan miehen rikoskierre on ottaa hänet kiinni. Käräjäoikeus määräsi, että Brander pidetään edelleen vangittuina ja passitti hänet Turun vankilaan.