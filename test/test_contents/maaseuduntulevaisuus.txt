http://www.maaseuduntulevaisuus.fi/maatalous/eu-s%C3%A4%C3%A4st%C3%A4%C3%A4-suorista-tuista-1-37-prosenttia-kriisien-varalle-1.161757
200
Maatalous
2016-09-14
Juhani Reku
EU säästää suorista tuista 1,37 prosenttia kriisien varalle
Jos kriisiä ei tule, raha palautetaan tuottajille.
EU:n komissio on vahvistanut suorien tukien tämänvuotisen leikkausprosentin. Kaikilta yli 2 000 euroa suoria tukia saavilta leikataan 2 000 euroa ylittävältä osalta 1,366744 prosentilla. Leikkaus koskee ainoastaan suoria tukia, joita ovat Suomessa perustuki ja viherryttämistuki, nuoren viljelijän tuki sekä eläin- ja kasvipalkkiot. Leikkaus on viime vuonna alkanut vuosittainen rutiini. Viime vuonna leikkausprosentti oli hieman tämänvuotista suurempi, 1,393041. Leikkauksen syynä on rahoituksen kerääminen maatalousalan kriiseihin varautumiseen. Se osa maatalouden kriisivarauksen rahoituksesta, jota ei käytetä tiettynä varainhoitovuonna, tullaan palauttamaan takaisin tuottajille. Maaseutuvirasto tiedottaa maksuaikataulusta tarkemmin.
http://www.maaseuduntulevaisuus.fi/image/policy:1.161756:1473852465/179223-jpg.jpg?f=default&w=800&$p$f$w=3f90e7c
EU tiristää vuosittain pienen osuuden suorista tuista kriisien varalle.