Seura
http://seura.fi/puheenaihe/ajankohtaista/vasemmisto-kehuu-kokoomusta-harjoittavat-rehellisesti-politiikkaa-joka-on-ajanut-suomen-lamaan/?shared=43026-ad87bd06-500
200
Puheenaihe
Ajankohtaista
2015-03-16
2015-03-15
Johanna Jantunen
Vasemmisto ”kehuu” kokoomusta: harjoittavat rehellisesti politiikkaa, joka on ajanut Suomen lamaan
Seura pyytää eduskuntapuolueita kehumaan kilpailevaa puoluetta. Vasemmisto toivoo, että pienituloiset heräävät vastustamaan oikeistolaista talouspolitiikkaa.
Sitä lähdin tässä vaan soittelemaan, että pyydämme näin vaalien alla kaikkia eduskuntapuolueita kehumaan jotain toista puoluetta. Vasemmistolta pyytäisimme vastaajaksi sinua, puoluesihteeri Marko Varajärvi. No joo. Kehuisin mielelläni kokoomusta. Selvä. Miksi kokoomusta? He tekevät meidän politiikanteon helpoksi. Kokoomus on käytännössä ajanut nykyisellä kurjistavalla talouspolitiikalla pienituloiset ja keskituloisetkin ulkopuolelle. Tämä avaa poliittista pelikenttää meidän osalta. Jaaha. Kokoomuksen johdolla on nyt seitsemän vuotta harjoitettu leikkauspolitiikkaa, joka on tunnetuin seurauksin johtanut tämän maan lamaan. Rehellisesti ilmoittivat, että heidän linjansa ei tule jatkossa muuttumaan. Rehellisyydestä kiitos kokoomukselle! Minkälainen kilpailija kokoomus on vasemmistolle tulevissa eduskuntavaaleissa? He ovat hyvä vastinpari meille, ja heidän linjauksensa ovat selkeitä. Niitä on helppo lähteä haastamaan. Kumpi voittaa vaalit? Siitä päättävät äänestäjät. Toivottavasti pieni- ja keskituloiset ymmärtävät mitä käy, jos nykymeno jatkuu.
http://seura.fi/wp-content/uploads/2015/02/kehu-kilpailija1-630x400.jpg
© pia karapää/otavamedian visualistiryhmä