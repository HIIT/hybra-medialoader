Ixonos ja Provision ovat julkistaneet sopimuksen maailman ensimmäisen holografisen, ”kosketuksettoman” kosketusnäytön kehittämisestä. Yhtiöt yhdistävät osaamisensa ja resurssinsa luodakseen uuden ulottuvuuden Provisionin jo olemassa oleviin interaktiivisiin holografisiin 3D-näyttöihin. ”Kosketuksettoman” ratkaisun avulla kuluttajat voivat jatkossa tehdä valintoja täysin ilmassa leijuvan 3D-kosketusnäytön kautta nopeasti ja informatiivisesti, koskettamatta itse fyysistä laitetta laisinkaan. ”Kosketukseton kosketusnäyttö on aidosti hygieeninen ratkaisu. Se poistaa kaikki perinteisen kosketusnäytön käyttöön liittyvät fyysiset rajoitteet”, sanoo  Bob Ostrander Provisionilta. ”Ixonosilla on vahva kokemusymmärrys 3D-teknologiasta, visuaalisesta suunnittelusta sekä digitalisaatiosta, joten he ovat meille täydellinen kumppani.”