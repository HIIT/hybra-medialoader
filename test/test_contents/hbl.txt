Stephen Hawking, världsberömd teoretisk fysiker, varnar för att utveckling av artificiell intelligens (AI) kan leda till slutet för mänskligheten. I en intervju med BBC befarar britten att tekniken snabbt kan börja utveckla sig självt och ta över från oss, ett scenario som förutspås i Terminator-filmerna. – De primitiva former av artificiell intelligens vi redan har, är väldigt användbara. Men jag tror att utveckling av mer avancerad artificiell intelligens kan innebära slutet för mänskligheten, säger professorn i intervjun. – När människan väl utvecklat sådan artificiell intelligens, kommer den kunna fortsätta att göra det på egen hand och utvecklas i nya former i en ständigt ökande hastighet. Hawking befarar att människan, som begränsas av en långsam biologisk utveckling, inte skulle kunna konkurrera utan helt enkelt ersättas av AI.